# -*- mode: mandoku-view; -*-
#+TITLE: 歷代名賢確論
#+DATE: 2015-08-24 22:56:14.076229
#+PROPERTY: ID KR2o0015
#+PROPERTY: BASEEDITION WYG    
#+PROPERTY: JUAN 卷九十二
<pb:KR2o0015_WYG_092-1a>¶
欽定四庫全書¶
　歴代名賢確論卷九十二¶
　　武宗¶
　　　殺陳王(孫之翰/)¶
　　　毁拆佛寺(石守道/)¶
　　　諫官疏皆匿名(范祖禹/)¶
　　　李徳裕諫不使監使多占精兵不以中詔指揮¶
　　　　軍事(范祖禹/)¶
<pb:KR2o0015_WYG_092-1b>¶
　　　宦官(范祖禹/)¶
　　　藩鎮(范祖禹/)　(温公/)　(子由/)¶
　　　李徳裕(范祖禹/)　(張唐英/)　(孫之翰/)　(鄭獬/)¶
　　　杜牧(裴延齡/)¶
殺陳王¶
　孫之翰論曰武宗殺陳王安王又欲殺李玨等不惟¶
　褊很之過乃不思召後代之亂也文宗繼昭愍即位¶
　晚年無子以陳王昭愍之子立為儲貳李玨之議得¶
<pb:KR2o0015_WYG_092-2a>¶
　其正矣及文宗大漸仇士良矯詔立武宗武宗文宗¶
　之弟於次序不若陳王之正然既即位陳王李玨何¶
　罪焉武宗聴士良之譖乗褊很之性已殺陳王矣至¶
　是又欲殺玨雖輔相等懇救其事然竟逐之是大臣¶
　當天子立子之際不當正議也正議者獲罪則後之¶
　大臣於國嗣不敢忠言矣大臣不敢忠言則天子之¶
　子或長年而大賢可無他慮若子幼或未著大賢之¶
　名或無子孰敢正議國嗣有時而不定一日争奪之¶
<pb:KR2o0015_WYG_092-2b>¶
　患何所不至豈非召後代之亂也如嗣復立安王之¶
　議此乃不正然必事狀明白為中外所信可罪之以¶
　戒後之挾私而議國事者况事狀曖昧又安可不罪¶
　焉¶
毁拆佛寺¶
　石守道論曰夫仁義之道大中至正之道也天下之¶
　福也古者堯舜禹湯周文王武王能修仁義之道故¶
　皆受仁義之福何以騐之書曰堯在位七十年享年¶
<pb:KR2o0015_WYG_092-3a>¶
　一百一十七嵗舜在位五十載享年一百一十二嵗¶
　禹傳于子繼位一十七君有國四百年湯傳于子繼¶
　位二十七君有國七百年周亦傳于子繼位三十三¶
　君有國八百年此其驗也後世人君仁義不修而湎¶
　淫怠荒窮奢極欲竭天下之力疲天下之力聚歛生¶
　靈之膏血以信奉佛而望福報不亦妖言乎且帝王¶
　以生靈為本使天下無一夫饑無一夫寒無一夫不¶
　遂其生無一夫不得其所此帝王之福也天下生民¶
<pb:KR2o0015_WYG_092-3b>¶
　凍餒轉死溝壑而不給一尺帛賜一石粟使其飽且¶
　暖而乃輦金載貨填于寺門以奉羣髠將以為萬民¶
　求福何其迂也且僧徒皆游惰之民人庸人爾使之¶
　齋與之錢不知何由能作福也若曰奉佛佛死已千¶
　有餘年也其骨已臭朽腐爛也其魂已殄滅消散也¶
　以數片金薄塗于面首用三門髙屋覆其身軀其使¶
　能降福於人臣不信也臣不信也王縉之徒以謂國¶
　祚流長皆佛之福報所資又以為禄山思明毒亂方¶
<pb:KR2o0015_WYG_092-4a>¶
　熾而皆有子禍僕固懷恩將亂而死西戎犯闕未擊¶
　而退實由佛之福力何厚誣也髙祖太宗以仁義革¶
　亂提四海之民出塗炭之中置于富夀之域登于太¶
　平之樂徳化深厚恩惠及逺積仁累義垂慶子孫不¶
　能嗣襲其善中原屢擾社稷幾覆髙祖太宗之徳未¶
　盡人神協賛宗廟祐助逆兵勤而且死神器危而復¶
　安延至于三百年葢髙祖太宗之靈天地神人之賛¶
　而乃推于佛何厚誣也嗚呼自佛入中國蠧壞至于¶
<pb:KR2o0015_WYG_092-4b>¶
　今矣今髠徒左袵異端之人半中國古之所謂四民¶
　者流入于佛老十有六七天下榖帛貨貝歸於佛老¶
　者亦十有六七今以天下奉佛老佛老益盛中國益¶
　匱生民益耗生民耗中國匱雖有天下國家何以為¶
　國也佛老之患也大矣深矣非有英睿之君神聖威¶
　武如禹湯文武者誰能除此弊也在有唐時憲宗迎¶
　佛骨刑部侍郎韓愈上疏切諫至于武宗皇帝遂拆¶
　天下寺盡去天下僧尼盡毁天下佛像武皇帝英威¶
<pb:KR2o0015_WYG_092-5a>¶
　如此謚之曰武宜哉古之帝王以干戈而定天下而¶
　人服則有周武王以征伐而威四夷以來朝則有漢¶
　武帝以睿智英斷聰明正直而去佛教以殄滅則有¶
　唐武宗臣嘗論三武之功以謂紂虐無厭武王憑后¶
　稷公劉王季文王之徳乗天下厭亂之心一戎衣服¶
　天下漢祖志怯戎狄輕北易走武帝驅天下之兵利¶
　天下之甲以抗一隅而匃奴臣其功皆易至於佛者¶
　深根固蒂七八百年為天下大患如唐太宗之聖神¶
<pb:KR2o0015_WYG_092-5b>¶
　明皇之仁勇憲宗之英睿皆不能除之而武宗皇帝¶
　奮於百王之下斷自宸智挺然不疑一旦盡除去之¶
　其功過於周武王漢武帝逺甚矣¶
諫官疏皆匿名¶
　范祖禹論曰易曰天下之動正夫一朝廷者四方之¶
　極也非至公無以絶天下之私非至正無以正天下¶
　之邪人君一不正其心則無以正萬事茍以術御下¶
　是自行詐也何以禁臣下之欺乎是以術行而欺愈¶
<pb:KR2o0015_WYG_092-6a>¶
　多智用而心愈勞葢以詐勝詐未有能相一者也禮¶
　曰王中心無為也以守至正夫惟正不可得而欺欺¶
　則不容於誅矣豈不約而易守哉¶
李徳裕諫不使監使多占精兵不以中詔指揮軍事¶
　范祖禹論曰治天下之繁者必以至簡制天下之動¶
　者必以至静夫用兵於千里之外而君相擾於内則¶
　本先揺矣何以制其末乎是故號令簡則民聴不惑¶
　心慮静則事變不撓此所以能成功也¶
<pb:KR2o0015_WYG_092-6b>¶
宦官¶
　范祖禹論士良戒其僚悦天子以奢侈勿令讀書近¶
　儒生曰小人莫不養其君之欲以濟已之欲使其君¶
　動而不静為而不止則小人得以行其計矣豈獨奢¶
　靡之娯恱耳目足以蕩君心哉又有甚焉者矣或殖¶
　貨利或治宫室或開邊境或察臣下隨其所好以竊¶
　權寵人君樂得其欲而不知其為天下害是以政日¶
　亂而不自知惟能親正直逺邪佞則可以免斯患矣¶
<pb:KR2o0015_WYG_092-7a>¶
藩鎮¶
　范祖禹論李徳裕請討劉稹宣慰河北三鎮三鎮無¶
　不奉詔曰自天寳以後河朔世為唐患憲宗雖得魏¶
　博而穆宗復失之是以朝廷惟事姑息幸其不叛斯¶
　可矣豈得而使之哉至于武宗不惟使三鎮不敢助¶
　逆又因以為臂指之用由徳裕所以告之者能服其¶
　心也揚雄曰御得其道則天下徂詐咸作使御失其¶
　道則天下徂詐咸作敵人主威制天下豈有不由一¶
<pb:KR2o0015_WYG_092-7b>¶
　相者哉　又論徳裕戒勵河北三鎮曰書曰戒之用¶
　休董之用威古之明王天下有不順者必諄諄而告¶
　教之至于再至于三告之不可然後征之則其民知¶
　罪而用兵有辭矣自唐之失河朔或討伐之或姑息¶
　之不聞有文告之命戒敕之辭也是以兵加而不服¶
　恩厚而愈驕李徳裕以一相而制御三鎮如運諸掌¶
　使武宗享國長乆天下豈有不平者乎¶
　温公論郭誼殺劉稹斬之曰董重質之在淮西郭誼¶
<pb:KR2o0015_WYG_092-8a>¶
　之在昭義呉元濟劉稹如木偶人在技兒之手耳彼¶
　二人者始則勸人為亂終則賣主規利其死固有餘¶
　罪然憲宗用之於前武宗誅之於後臣愚以為皆失¶
　之何則賞奸非義也殺降非信也失義與信何以為¶
　國昔漢光武待王郎劉盆子止於不死知其非力竭¶
　則不降故也樊崇徐宣王元牛邯之徒豈非助亂之¶
　人乎而光武弗殺蓋以既受其降則不可復誅故也¶
　若既赦而復逃亡叛亂則其死固無辭矣如誼等免¶
<pb:KR2o0015_WYG_092-8b>¶
　死流之逺方沒齒不還可矣殺之非也¶
　子由論曰李徳裕制變遇事之方裴度有所愧然度¶
　之制變務出于中和故事出而人不驚事已而身安¶
　徳裕矜才而快意者也故其所發足以悚動人之觀¶
　聴而後多悔宦者劉承偕監劉悟軍悟不堪其侮而¶
　言之朝憲宗以其有寵於母后也問計於度度請殺¶
　之又曰不能斬則流之夫斬之則風采足以震動而¶
　於事也徒然茍求生下足以厭悟意上不傷太后心¶
<pb:KR2o0015_WYG_092-9a>¶
　流之亦足矣何必求動人之視聴哉此度過人者也¶
　劉稹之叛計䇿出於郭誼為多稹勢已窮&KR1370;誼斬稹¶
　以降此在誼為可怒在朝廷為可賞徳裕以為稹小¶
　子安知反誼寔教之而終賣稹以求生卒斬之徳裕¶
　之出此不過欲明大義立風聲以悚動視聴若誼者¶
　置而不問斯可矣何必求名而殺之邪是時强藩叛¶
　鎮力足以拒王命而所深忌者左右之竊發也誅誼¶
　而叛臣始安心於其下其為慮益已疎矣徳裕惡牛¶
<pb:KR2o0015_WYG_092-9b>¶
　僧孺其傾僧孺也曰僧孺聞劉從諫滅而慨歎又誣¶
　成其往來之迹夫傾大臣惟有交反者罪為無以加¶
　人主之所不恕僧孺由此遂竄徳裕於復怨則快矣¶
　而君子豈忍為是哉故一失勢羣起而擠之身沒南¶
　荒非偶然者也¶
李徳裕¶
　范祖禹論徳裕言為政在慎擇宰相令政事皆出中¶
　書曰古之王者惟以一相總天下之務是以理出于¶
<pb:KR2o0015_WYG_092-10a>¶
　一政無多門茍非其才則退之而已矣不以小臣間¶
　之讒慝疑之所以重責任也徳宗之時宰相失職故¶
　其政謬亂徳裕欲先正其本而後圖所以為治其能¶
　致㑹昌之功伐蓋以此歟¶
　張唐英論徳裕請任世家為要官曰李徳裕言朝廷¶
　要官當任世家以其知典故之故也噫徳裕之言私¶
　於已可也非天下之公言也且伊尹起於耕夫傅說¶
　起於胥靡太公望起於漁釣蕭曹起於刀筆公孫𢎞¶
<pb:KR2o0015_WYG_092-10b>¶
　牧豕菑丘翟方進以孤童入京率皆為時賢臣豈盡¶
　出於世胄耶以唐之時而言自房杜已降如馬周劉¶
　垍狄仁傑劉幽求婁師徳郝處俊裴行儉劉仁軌張¶
　説姚崇宋璟陸贄裴度之輩又豈皆世家子弟耶徳¶
　裕祖栖筠嘗為御史大夫父吉甫為宰相已又為宰¶
　相其意又欲為其諸子之地使異日列處顯要故先¶
　為此言以為身後之計故曰私於己可也非天下之¶
　公言也而後之人卒以此言為然而孤寒之路益塞¶
<pb:KR2o0015_WYG_092-11a>¶
　誠可嗟也徳裕若以天下公言則宜曰朝廷要官宜¶
　擇賢者無限孤寒世胄惟才者任之則可也奈何以¶
　己三世宰輔又欲為諸子之地而以此言扼天下之¶
　寒士哉盧文紀曰越人善泅生子方晬乳母浮之水¶
　上曰其父善泅子必不溺而徳裕之言其乳母浮子¶
　之謂耶¶
　孫之翰論徳裕辭太尉曰李徳裕自穆宗至文宗朝¶
　歴内外職任奏議忠直政績彰顯遂當輔相之任然¶
<pb:KR2o0015_WYG_092-11b>¶
　為邪佞所排不克成就功業及相武宗英主始盡其¶
　才回鶻在邊先請待以恩好及其侵軼乃授劉沔石¶
　雄成算使之平蕩得中國大體上黨拒命舉朝懼生¶
　事不欲用兵徳裕料其事勢奏遣使魏鎮先破聲援¶
　之謀且委征討之任魏帥遷延其役使王宰領師直¶
　趨磁州據魏之右魏帥恐懼全軍以出又以王宰少¶
　有顧望令劉沔領軍直抵萬善示代宰之勢宰即時¶
　進兵太原之亂楊弁結中使張皇其事邀求符節徳¶
<pb:KR2o0015_WYG_092-12a>¶
　裕折中使姦言使王逢將陳許易定兵進討太原兵¶
　戍於外者懼客軍收城并屠其家徑歸擒弁盡誅將¶
　卒此皆獨任其䇿不與諸相同謀大得制御將帥用¶
　兵必勝之術上黨既平太尉之命賞其功固當徳裕¶
　懇辭而後受者懼位極而禍至也既知其禍何不益¶
　務仁徳以保功名反恣剛彊之性取怨於人竟為姦¶
　邪誣陷是不知避禍也夫得位而立大功名人之所¶
　難也保其功名人之所易也立功名非天賦大才不¶
<pb:KR2o0015_WYG_092-12b>¶
　能也保功名平其心無怨忌足矣徳裕能其難者不¶
　能其易者惜哉　又論武宗駕馭徳裕曰人君於大¶
　臣得委任之道駕馭之術則大臣盡心於事得以成¶
　勲推公於人不敢竊威福其道其術失一不可二者¶
　惟太宗得之貞觀中陳師合上拔士論言人之思慮¶
　有限不可兼領數職意間房杜則立行竄逐蕭瑀奏¶
　中書門下朋黨則折莫妄言竟出於外可謂能委任¶
　矣然中書門下議事命諫官御史史官隨之或正其¶
<pb:KR2o0015_WYG_092-13a>¶
　失或紏其過或書其非李靖以老疾家居欲復任為¶
　將一言於朝靖已起而統兵可謂能駕馭矣故威徳¶
　至盛大臣各成功名而不敢驕横其道其術至矣武¶
　宗用李徳裕誠得委任之道故徳裕盡其才謀獨當¶
　國事時之威令大振者委任之至也但武宗性雄雋¶
　觀前朝法令不行紀綱衰替方將興大其勢知徳裕¶
　才首命作相徳裕謀略動合其意故專任之矣委任¶
　既專權勢自重勢既重天子始不恱之怨者得窺其¶
<pb:KR2o0015_WYG_092-13b>¶
　隙而攻之矣怨者攻之彼勢已重肯帖帖乎必至於¶
　禍而後已嗚呼武宗英主也知賢相而任之不能駕¶
　馭尚致行事太專怨者頗衆若中常之君不知人而¶
　任之復不能駕馭則為害於時甚矣或曰既稱武宗¶
　誠英矣徳裕誠賢矣但君臣之性雄毅則銳於行事¶
　而事或不思事之不思喜怒有時而過喜怒之過行¶
　事不無不平武宗未免是累徳裕之情固不知察矣¶
　武宗若察其情而制之徳裕必不至肆其所為安得¶
<pb:KR2o0015_WYG_092-14a>¶
　一徇其意無所駕馭也夫人君駕馭大臣之術非一¶
　端且就徳裕事言之徳裕於牛僧孺李宗閔輩相怨¶
　之乆人人所知平上黨之際奏逐僧孺輩明是成功¶
　而報怨僧孺雖非大賢嘗位宰輔矣吕述之言有何¶
　顯狀至貶之遐裔宗閔已出逺郡刺史亦不因顯過¶
　而流竄御史崔元藻按事有異是舉其職乃不復驗¶
　而黜之栁公權方以才望為集賢學士無故罷職是¶
　一徇徳裕之意也武宗於徳裕任其才從其謀高其¶
<pb:KR2o0015_WYG_092-14b>¶
　位厚其禮足矣何得一徇其意也若徳裕言人之罪¶
　其狀明白固當從其言事或不明豈得不詢驗其狀¶
　若不然當有所制也有所制則徳裕無過矣或曰武¶
　宗英主能任大臣而不能駕馭中常之君何以盡委¶
　任之道駕馭之術答曰惟至公可矣至公者不以合¶
　意而悦之不察其過不以違意而怒之不知其賢人¶
　君用大臣平心如是委任之道駕馭之術庶幾矣¶
　鄭獬曰李文饒窮愁志篇未嘗不在奇章也至周秦¶
<pb:KR2o0015_WYG_092-15a>¶
　行紀論予讀而悲之嗚呼憎怨之攻人也深矣雖然¶
　文饒不欲南斥可得哉¶
杜牧¶
　裴延齡論杜牧文章曰文章與政通而風俗以文移¶
　在三代之道以文與忠敬隨之是為理具與運髙下¶
　探採古作者之論以屈原宋玉賈誼司馬遷相如揚¶
　雄劉向班固為世魁傑然騷人之辭怨刺憤懟雖援¶
　及君臣教化而不能霑洽持論相如子雲瑰麗詭變¶
<pb:KR2o0015_WYG_092-15b>¶
　諷多要寡漫羨無歸不見治亂賈馬劉班乗時君之¶
　善否直豁已臆奮然以拯世扶物為任纂緒造端必¶
　不空言言之所及則君臣禮樂教化賞罰無不包焉¶
　竊觀牧之文髙騁夐厲旁紹曲接簡㓗渾圎勁出横¶
　貫滌濯澤窳支立欹倚呵摩皸瘃如火煦焉爬梳痛¶
　癢如水洗焉其抉剔挫揠敢斷果行若誓牧野前無¶
　有敵其正視嚴聴前衡後鑾如整冠裳祗謁宗廟又¶
　其䀨蟄爆聾發慄若大吕勁鳴洪鐘横撞撑裂噎喑¶
<pb:KR2o0015_WYG_092-16a>¶
　戞切韶頀其砭熨嫉害堤障初終若濡槁於未焚膏¶
　癰於未穿栽培教化翻正治亂變醨養醇堯醲舜薫¶
　斯有意趨賈馬劉班之藩牆者邪其文有罪言原十¶
　六衛者戰守二論者與時宰論用兵論江賊二書者¶
　上獵秦漢魏晉南北二朝逮貞觀至長慶數千百年¶
　兵農刑政措置當否皆能採取前事凡人未嘗經度¶
　者若繩裁刀解粉畫線織何在眼見耳聞哉其譎往¶
　事則阿房宫賦刺當代則感懷詩有國欲亡則得一¶
<pb:KR2o0015_WYG_092-16b>¶
　賢人決遂不亡則張保臯傳尚古兵柄本出儒術不¶
　専任武力者則注孫子而為其序褒美賢傑表揭職¶
　業則贈莊淑大長公主及故丞相竒章公汝南公墓¶
　誌標白歴代取士得才率由公族子弟為多則與高¶
　大夫書諫諍之體非訐醜惡與主鬭鬭激則論諫書¶
　若一縣宰因行徳教不施刑罰能舉古風則謝守黄¶
　州表一存一亡適見交分則祭李處州文訓勵官業¶
　告束君命擬古典謨以寓誅賞則司帝之誥其餘述¶
<pb:KR2o0015_WYG_092-17a>¶
　喻讃誡興詭愁傷易格異狀機鍵雜發雖綿逺窮幽¶
　醲腴魁礨筆酣句徤窕眇碎細包詩人之軌憲整揚¶
　馬之衙陣聳曹劉之骨氣掇顔謝之物色然未始不¶
　掇斸治本縆幅道義鈎索於經史觝禦於理化也文¶
　中子曰言文而不及理是天下無文也王道何從而¶
　興乎嘻所謂文章與政通而風俗以文移果於是以¶
　卜盛時理具踔三代而䕃萬古若躋太華臨溟渤但¶
　觀乎積高而沓深不知其磅礴澶漫所為逺大者也¶
<pb:KR2o0015_WYG_092-17b>¶
　¶
　¶
　¶
　¶
　¶
　¶
　¶
　歴代名賢確論卷九十二¶
